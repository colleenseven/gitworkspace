《如意君传》查看《如意君传》书评和最新更新以及相关书籍推荐请到《如意君传》专题网址http://www.xiabook.com/gudai/10254/ 




全文


　　武则天，宫後者，荆州都督士获〔寻字旁〕女也。幼名媚娘，年十四，文皇闻其美丽，纳之後宫，拜为才人。久之，文皇不豫，高宗以太子入奉汤药，媚娘侍侧，高宗见而悦，欲私之，未得便。会，高宗起如厕，媚娘奉金盆水跪进，高宗戏以水洒之，且吟曰：
　　「乍忆翠山梦里魂，陽台路隔岂无闻。」
　　媚娘即和曰：
　　「未洋〔上羊下水〕锦帐风云会，先沐金盆雨露恩。」
　　高宗大悦，遂相携，交会於宫内小轩僻处，极尽缱绻。既毕，媚娘执御衣而泣曰：「妾虽微贱，久侍至尊，欲全陛下之情，冒犯私通之律。异日居九五，不知置妾身何地耶？」
　　高宗解所佩九龙羊脂玉钩与之，曰：「即不讳，当册汝为后。」
　　媚娘再拜而受。自是入待疾趣私通焉。
　　文皇病大渐，出媚娘於感业寺削发为尼。高宗嗣大位，幸感业寺行香，私令媚娘长发。发後长七尺。载之入宫，拜为左昭仪。武氏入昭仪宫，与王皇后、萧淑妃争宠。武氏年叁十二岁，泣诉高宗曰：「陛下位居九五，不念下带之记乎？」
　　高宗心思王皇后、萧淑妃二人争宠，有废立之意。次早临朝，
　　宣长孙无忌问曰：「王皇后无子，武昭仪有子，朕欲废后、立后，卿意如？」
　　无忌不敢言，有近臣褚遂良谏曰：「王皇后，表礼所聘，先帝临崩，执陛下手，谓臣等曰：「朕佳儿、佳妇咸以付卿。」言犹在耳，不敢忘也。况王后未曾有过，何以废之？陛下必欲易后，伏请妙选天下名族。
　　且武氏经事先帝，又出为尼，人所共知，天下耳目不可掩也。臣逆陛下，臣罪当诛。」
　　遂免冠叩头流血曰：「臣还陛下牙笏官请愿归甲里。」
　　武后隐身在屏後，听见，厉声言曰：「何不挞死这利口贼！」高宗大怒，即将褚遂良加极刑赐死，长孙无忌贬为潭州都督。
　　後史官读史至此，有咏曰：
　　蹇蹇王臣既匪躬，直言真有比干风；笏还陛心终赤，额叩龙墀血柱红。
　　威凤无情建国纪，聚尘有语乱宸聪；圣朝厚赐春秋祀，千古重昭社稷忠。
　　褚遂良加刑，无忌被贬，朝廷括而诈立武氏为昭仪皇后。时武僭乱朝权，出入无忌，每与高宗同殿，高宗嬖而畏之，繇是天下谓之二圣。後帝两目枯不能票本百官奏事，或令武后决之。后性质聪敏，博通古今，涉猎文史，处事皆称旨意，将王皇后与萧淑妃诬陷坐罪，各杖二百，断去二人手足，投酒中，浸捞骨殖埋於後苑。赠父武士获〔左寻字旁〕为周国公，加封太原王。
　　高宗崩，太子李哲即位为中宗主。皇帝既即位，立韦妃为后。未及五年，被武后废为卢陵王，立次子李且为帝，虚位七年，又被废为皇嗣。是时，自立为则天武后，立武氏七庙，遣将击杀琅琊王李冲及越王李贞，又举兵杀戮唐朝宗室，自名武，称为则天大圣金轮皇帝，国号周，立侄武叁思为太子。宰相狄仁杰从容谏曰：「陛下立武太子，诚恐陛下万岁後，侄为天子，难以附姑於太庙。」太后闻奏，遂改立李且为皇帝，改姓武元，人由室渐友反周为唐之意。诗云：
　　一语唤回鹦鹉梦，九霄夺得凤雏还。
　　武后自知人心不服，内行不正，以反逆诬人，诛杀不可胜计。中婬外酷，後史官咏诗一首嘲之，词曰：
　　牝鸡声里紫宸空，几树飞花满地红；当代媚娘居北阙，一朝天子寓东宫。
　　椒房倡乱由张氏，社稷中兴赖狄公；人未形先有数，至今追忆李淳风。
　　自太后听信二张，用酷吏来俊臣、索元礼等行不正之法，百官俱不敢谏，幸赖狄仁杰在朝维持国政。惜乎一薛进而逞欲恣婬矣，可胜道哉。
　　初，隋末，薛举称兵於陇西，僭号秦帝，次子仁景从其兄仁果战败浅水。降，殛死於长安。先是仁景之爱妾素姬与家僮奸。方孕矣，仁景怒而出之於六水地。
　　兵败独得免。生一子名曰玉峰〔玉字旁〕。长，好读孙吴兵法，感家难，不仕，娶妻於曹。有二子，长薛伯英，次即薛敖曹也。高宗朝仪凤叁年，玉峰〔玉字旁〕卒，敖曹兄弟徙居长安。永隆元年，伯英卒，敖曹游於洛陽，遂迁居焉。
　　时敖曹年十八，长七尺馀，白皙，美容颜，眉目秀朗，有臂力，矫健过人，博通经史，善书画琴奕诸艺，饮酒至斗馀不醉，以故多轻侠之游。而肉具特壮大异常，里中少年好者俱知之。每遇敖曹饮酒求一观，以为戏笑。敖曹曰：「予以此物累，不知人道。时有所感无地可施，方为用苦。
　　何有供诸君欢也？」强之，乃出其肉具－□阔跣，其脑有坑窝四五处。
　　若蜗牛涌出，自顶至及怒发，坑中之肉隐起，根，筋劲起，如蚯蚓之壮，首尾有二十馀条，江莹光彩，洞彻不昏。盖未曾近妇人之渐渍也。少年见之咸感惊异。试以斗粟挂其茎首，昂起有馀力，无不大叹绝倒。
　　间与敖曹游娼家，初见其美少年，歌谣酒令无不了了，爱而慕之。稍与，迫睹肉具，无不号呼避去。间有老而婬者，勉强百计导之，终不能入。敖曹肉具名既彰，无肯与婚者。居时常叹嗟，有悲生之感。
　　时太后年已六十馀。千金公主进冯小瑶者，得幸。小瑶素无赖，卖药长安市，其肉具颇坚而粗，以婬药传之，每接通霄不倦。太后绝爱之，托言其有巧思，髡其发为僧，改名怀义；时时召入宫督工作，因而婬接。累官至大总管、封国公。
　　後怀义富贵而骄，多蓄女子於外，又与御医沈怀谬〔玉字旁〕争宠，怒烧白马寺延命堂。太后与太平公主谋，使健妇扑杀之，载其还寺，诈云暴卒。怀谬〔玉字旁〕亦以善婬进之。久之，不胜欲，病髓竭而死。
　　时后已七十，春秋虽高，齿发不衰，丰肌艳态，宛若少年。颐养之馀，欲心转炽，虽宿娼婬妇，莫能及之。
　　会有荐张昌宗，美而少，其肉具大者。召见之，果嫣然佳丽也。昌宗又荐其从兄－易之，白皙，且器用过臣。试之，良是。兄弟俱有宠，官至司仆卿麟台监，爵封国公。中外畏之，称昌宗为六郎，易之为五郎，且谓六郎面姒莲萼之态。
　　天授二季孟冬，武后同易之、昌宗欲游上苑花，出诏旨曰：
　　明朝游上苑，火速报春知。花须连夜发，莫待晓风吹。
　　武后诏旨一出，次早，百花俱开。今人谓十月小陽春，正此故也。是亦天从武后之意，咏诗止道昌宗有花容之身云尔。其诗曰：
　　朝罢金轮出正陽，诏书火急报春光；花中谩有千红紫，不及莲花似六郎。
　　又称为王子晋後身，使披羽衣，乘彩装木鹤。时人有诗云：
　　昔偶浮丘伯，今同丁令威。中即才是，藏史性名非。
　　昌宗、易之更一夕入值，出值之夕，多纵美人，欢饮婬媾达旦。至与大后接，心乏，往往中衰。后情不惬。
　　时延载二年春。一日，武后宴坐融春园，睹风光骀荡，香色旖旎，落花结砌，飞絮沾衣。加以幽会乱呼，雌雄相敌，蜂蝶侵花，差池上下。感物触情，欲召昌宗辈幸之。惧其兴尽，不觉沈吟欷。时官宦牛晋乡历阶而上奏曰：「陛下今日何念？得非为爱子卢陵王久违膝下乎？」晋卿推已知后意，故为是言探之。
　　后艴然曰：「谁令汝为此言？汝我家老奴，宁不知我者？」
　　晋乡叩头请死，曰：「臣不避斧钺，敢别有所陈。」
　　后曰：「卿试言之。吾不罪汝。」
　　晋乡曰：「微臣仰探圣情，莫非易之、昌宗辈不足以当陛下意？」
　　后微哂，曰：「然！大聪明儿。」
　　晋乡奏曰：「臣视易之、昌宗辈富贵极，笑言陛下有年纪。至数召，不得已勉强奉承，虚情交乐，非中所好。是以气衰力痿，不尽兴而中缩，不能使陛下畅美。且闻其外宅歌儿舞女，粉黛成群。宁肯尽心竭力於陛下耶？」
　　后闻奏，忿忿骂曰：「朕为此奴辈所卖，谓其精力有限，不知其有他遇也。
　　朕弃之如几上肉耳。」
　　晋乡曰：「陛下少息雷霆之怒，此辈不足以污□斧。臣更有所献，臣闻洛陽城中有一美少年者，姓薛，名敖曹。其人年近叁十，才貌兼全，且肉具雄健，非易之、昌宗辈可及。陛下下尺一之诏，使臣御命召之，必能畅美圣情，永侍几席。」
　　后曰：「汝识其人乎？」
　　晋卿曰：「臣未识其人。闻乡中少年言：「手不能握，尺不能量，头似蜗牛，身似剥兔，筋若蚯蚓之状，挂斗粟而不垂。」」
　　后倚帏屏而叹曰：「不必言，已之矣！」乃出内帑黄金二锭，白璧一双，文锦四端，安车驷马，手诏敖曹。其诏曰：
　　朕万机之暇，久旷幽怀，思得贤士，以接谭宴。闻卿抱负不凡，标资伟异，急欲一见，慰朕渴之怀。其诸委曲，去使能悉。专洁身，有孤朕意！
　　晋乡奉召，即齑〔下内为贝字〕金帛访敖曹。金见敖曹，敖曹曰：「下贱之资，汗渎圣德，非臣所宜，不敢奉命。」
　　晋乡曰：「足下不欲行於青云之上，乃终困於闾阎之下。」
　　敖曹曰：「青云自有路，今以肉具为进身之阶，诚可耻也。」
　　晋乡耳语曰：「足下能高飞远举，出干乾坤之外。且汝尚不知人道，非今圣上，谁可容者？」
　　敖曹不得已而行，在道叹曰：「贤者当以才能进，今日之举，是何科目？」
　　晋乡飞报太后，后连遣宫奴侍郎，驰骑促之。
　　既至，晋乡引敖曹入见後殿。拜毕，命坐，赐茶讫，命侍嫔导之，浴於莹玉室，赐腻髓汤沐浴，且脱内外服以诱之。曹肉具昂然自露，宫嫔掩口而笑，退曰：「圣上今日得人矣！」
　　浴罢，衣以云翱鹤氅之服，束以七宝剑绦〔糸字旁〕，戴以九华碧玉之冠，韬以乌巾，望之翩翩如神仙中人也。后大悦，抚掌而语曰：「仙降於吾所。」促大官具膳，晋乡叁人者坐，用红玉大莲花杯酌以西凉州葡萄酒，捧赐敖曹。凡数行，曹方欲大嚼，而后已意动，面色微红，殊不在酒。顾指左右，於华清宫东暖阁设软衾细褥之类，敕晋乡且退。后自携敖曹手入，与之并肩而坐。俄而，两小鬟捧金盆蔷薇水进。后麾之出，自阖金凤门，横九龙锁。诸嫔御往来於门隙窥视之，故得始末甚详。
　　后以蔷薇水澡其牝，谓敖曹曰：「晋乡言汝尚童身，未识人道，有诸？」
　　敖曹曰：「臣不幸遗体过大，蹉跎数载，甘守鳏寡。今奉圣诏，惶惧不知所出。臣粗猥之质，不足以任圣体，乞先令嫔御试观之，具可否，取进止。陛下暴见，恐惊动圣情，臣当万死。」
　　武后曰：「肉具大至此邪？朕当亲览焉。」
　　遂令脱去中裾，后睥睨坐，久视其垂伟长，戏曰：「卿勿作逗留，徒忍人也！」
　　眨敖曹肉具尚软，后引手抚弄，曰：「畜物诈大，尚未识人道。」
　　乃自解衣，出其牝，颅肉隆起，丰腻无毳毛。曹避不敢前。后引其手，令抚摩之。曹肉具渐壮，俄然而跷，脑窝中肉皆块满，横筋张起，坚劲挺掘。
　　后捧定，如获宝曰：「壮哉！非世间物，吾阅人多矣，未有如此者。昔王夷甫有白玉麈柄，莹润不啻类，因名麈柄，美之极也。」
　　武后抚弄之际，情思荡，乃枕龟游仙枕，用偃月墩褥其腰仰卧。敖曹以手提后双足，置於牝口。后以两手导之，初甚艰涩，不能进。
　　后曰：「徐徐而入。」
　　曹欲急进，后勉强承受，蹙眉啮齿，忍其痛，仅没龟。既而婬水浸出，渐觉滑落，遂又进少许，后不能当，急以手牵其裤带，缠中之半。
　　后谓敖曹曰：「麈柄甚坚硬粗大，陰中极疼痛，不可忍，宜稍缓往来。少息，再为之。」
　　未久，敖曹觉后目慢掌，热颊赤气促，婬水溢下，后渐以身就曹，遂稍用抽拽。至二百回，后不觉以手攀敖曹腰，飒声颤语，双眸困闭，香汗尽出，四肢耽然於墩褥之上。
　　敖曹曰：「陛下无恙乎？」
　　后不能言。曹欲抽出麈柄，后急抱曰：「真我儿也！无败我兴。」
　　曹又浅抽深送者数百回，婬水汪汪，透裤带。后抚敖曹肩曰：「卿甚如我意，当加卿号如意君也，明年为卿改元如意矣。」
　　敖曹曰：「陛下血气未衰，容姿转少。臣之驽才，足可展力，何叹脱也。臣在阎浮间，未获一遇妇人，今日始知人道之乐，於臣之计遂矣。俱臣猥陋之形，冒犯玉体，擢发不足数其罪。倘承不弃，使得常侍衾褥，虽死犹生也。」
　　后曰：「如意君，汝若不怠於我，我岂顷刻怠汝乎？自今勿称臣、勿呼陛下，我与汝夫妇情深，君臣之礼当绝。」
　　敖曹曰：「臣尝惧不测之死，安敢抑尊就贱？惟陛下爱臣，故耳。」
　　然曹与后交接之久，於其谐谑笑语之间，麈柄少缓。
　　后曰：「倦乎？」
　　敖曹曰：「未知足，焉知倦。」
　　后又曰：「汝乍然人道未知所以快乐。然极情恣欲，尚有日时，必我少怠，斯可止矣。」
　　曹亦握起后足，曰：「且稍。」急取缯巾，藉其牝口，拭麈柄。愈拭愈劲，因复进之。
　　后曰：「饿士也，何无厌饱如此？」
　　后意欲少息，见敖曹婬心正炽，纵身任其抽送。后情益悦，摆摇甚急，婬水旁溢，牝中气热如，往来声滋滋不绝。
　　曹举腰干之，后抱定曹作娇态，曰：「如意君，汝为人毒害，令我快活死也！」
　　两倦猥贴，久之，后曰：「可休矣。」情不可极也。
　　敖曹曰：「奚为惮烦，有心请客，宁畏大肚汉耶？」
　　后曰：「君能吃得多少茶饭？」
　　敖曹曰：「臣食若填巨壑，饮若灌大川！」
　　后曰：「如意君之言，大费主人物料。」
　　敖曹曰：「臣情兴已发，望陛下优容。」乃密解裤带两匝，又进之。后觉牝中逆急，知敖曹有所欺，乃曰：「卿甚罔上耶？」
　　曹曰：「观过斯知仁矣，望陛下少加容纳。」
　　后曰：「容忍固是好，但苦乐不均之甚耳。」
　　曹不听，又进二寸许。后不能禁拒之，任敖曹往来抽拽，至精欲之际。曹初不知，及往来，乃置麈柄直抵牝屋之上。牝屋乃妇人极深之处，有肉如含苞花，□微柝。男子垂首至其处，觉其翕翕然畅美不可言。后觉敖曹麈柄首昂健，牝屋急蹲，知其，怡然感之。敖曹盛年久旷，一如注，婬水涌起，以身贴定。
　　后曰：「我匮矣！」以裤衣拭其牝而起。良久，乃敕开扉视，日已晡矣。
　　与曹宴於前轩，后情大悦，拜牛晋乡为左监门卫将军知内侍省事。赐金一，实以珠，银二，实以金，彩帛千段，钱叁万缗，劳之曰：「汝贤於魏无知远矣，千金玉不足比也。」
　　明年改元如意元年，肆赦覃被，过於常制。时右仆射杨执柔持奏曰：「百官奉诏改元，多不喻如意之旨。既非瑞物，又无关治道，请更之。」
　　后曰：「我所出畴敢他议？」罢执柔官，自是众惕息，不敢议。
　　后爱敖曹之极，欲夺二张官爵与之，且为治大第。敖曹固辞曰：「陛下外多宠，圣德所损非细，奈何复有此举。且臣孑然一身，治第何为？」后益怜之。
　　长寿元年，皇嗣妃刘氏、吴氏询知如意君之繇，因相与为言，曰敖曹肉具如驴，武后容受有馀。后闻之，大怒，曰：「鼠辈敢尔！」俱赐自尽。
　　后性多猜忌。高宗时，嫔御凡所疑者，后辄以细故杀之。後曹多所护持，得免者众。
　　自是常与曹坐则叠股，寝则连肩，情爱万状。后常谓曹曰：「我读春秋，晋献公惑於骊姬，至杀太子申生，逐公子夷吾、重耳而不悔，我心以为太过。今我得情爱深溺，如笑晋献公之爱骊姬尚浅也！」
　　曹惶恐谢曰：「臣初入宫，皇太子已迁於庐陵。若以骊姬比，臣实未尝有间於陛下子母之间，使外廷闻之，非臣之福也。」
　　后曰：「我宠爱君太功，不觉言至此。」
　　延载元年二月，后於内苑构挹香亭。后与敖曹宴乐於亭上，后酒至半酣，情思恍惚，笑谓敖曹曰：「我虽与君久相交狎，未尝全入麈柄。」
　　是日，陈设玲珑销金帐於亭中，后与敖曹搂抱曰：「今日试与君尽着麈柄，以畅其美，但不可怆悴，令人受苦楚耳。」
　　敖曹曰：「臣与陛下寻交，感所馀不多，但尽心奉承，陛下情兴美快，不觉有所增益也。今日苦楚岂不负臣忠心乎？」
　　后笑曰：「不然，但畏其坚硬锐进耳。君若缓缓抽送往来，诚所不惧也。」
　　后乃仰卧高枕，以叠褥藉其腰。曹乃握麈柄投后牝口，研摩濡首，不令深入。
　　后情动不能禁，急欲麈柄进深奥处。曹故浅浅进送，婬津流牝口，若蜗牛之吐涎。曹乃直送至尝缚裤带处且谓
　　后曰：「深入妙乎？」
　　后瞑目笑曰：「款款送进！」曹不听，又进二叁寸。
　　后曰：「仓卒！」曹复蹲踞，以两手扶后股起，看其出入之势，知后美畅，复进二叁寸。
　　后曰：「异哉！此境界非凡，吾其死矣！」於是声啭颤娇气促，乃跷两足架於曹背，扳抗者数十番。
　　曹扶后股上下抽拽往来甚急，曹戏之曰：「牝中可热痒否？」
　　后曰：「美不可言！且问所馀几何？」
　　曹曰：「二寸馀。」
　　后曰：「此处犹涩，所谓渐入佳境唯可也，更不可尽入。」
　　曹曰：「到此地位，势不容己。」戛戛然而进，直至根间不容发。
　　后欢甚通体，着曹举腰，摇荡掀腾者数百回，乃视敖曹低语曰：「且勿动，我头目森森然，莫知所以。」
　　曹之兴方作，神彻至脑，复送麈柄百馀度，牝中婬气流绵不绝。武后失声大呼曰：「好亲爹，快活杀我也！
　　且少住片时往来，过急难禁。」曹不听，则牝中之津滴滴而下，其声犹数夫行泥淖中。
　　俄而，后两足舒，宽目，闭齿紧，鼻孔息微，神思昏迷。曹大惊，即取出麈柄，扶后起坐，久而方苏。
　　曹曰：「陛下何故如此，惊惧微臣，不敢为之。」
　　后瞪目视曹，遂抱曹作娇泣声曰：「兹复不宜如此粗率，倘若不少息，我竟而长逝矣，汝则奈何。」
　　曹曰：「陛下不耐，险惊破臣胆，不得毕佳兴也。」麈柄因惊渐痿。
　　后曰：「姑舍是，幸我一身未死，尽令君有受用处。」
　　后枕曹股，以面猥擦麈柄，曰：「我年大，思一奇汉子，不意因晋乡荐得子如此之大。相遇虽晚，实我後福，切不可效易之辈，有始无终也。」
　　曹曰：「若轻舍陛下，神明共殛之。陛下执生杀之柄，臣若渝今日之言，刀万死可也。但不知陛下日後何如耳？臣本贱人，不遇陛下，岂知裙带之下有如此美味乎！」
　　后曰：「汝非我不能容；我非汝无以乐。常忆我年十四，侍太宗。太宗肉具中常，我年幼小，尚觉痛楚不能堪，侍寝半年，尚不知滋味。二十六七时，侍高宗。高宗肉具壮大，但兴发兴尽但由他，我不得恣意为乐。
　　幸彼晏驾，得怀义和尚，其肉具初不如高宗，入炉之後，渐大渐长，极坚而热，通夜不休。沈怀谬〔玉字旁〕亦壮大，舍命陪我，连泄不已，以至得病。今昌宗、易之兄弟，两美丽少年。易之肉具颇大，昌宗长至六七寸，亦足供我快乐，而一泄後，再不肯举，甚至中痿，我甚恨之。此数人肉具皆及人间之选，然不如我如意君远矣。自今以後，不必尽根没脑，但入其半亦足矣。」
　　后是时年已弥高，姿容愈艳，齿发不改，然老陰少陽，不无一损一益，曹筋力颇倦。偶少憩锦芳亭前轩，海棠盛开，后折一枝举插云发之傍，酥胸半露，体态妖娆，乃倚翠屏斜视於曹。曹情思跃然而起。两肩并立，口相猥。即布软褥交会，必尽其欢，如此数回，不可胜记。
　　后自是日临朝，张昌宗、张易之在列，不堪顾盼，恩赐渐稀，退朝之後亦无宣召。二张窃自惊疑，不审其故。一日后幸华林园，召非门学士宴，昌宗、易之在焉。后见其两颊如桃花，巧笑美，不觉情动，令各进一玉扈酒为寿。昌宗微露手腕，与玉同色，后以指甲掐之。既罢酒，召入宫，昌宗谓且见幸矣。及门，后却立，秋波送情。良久，乃曰：「无奈何，我非薄子也！」顾官者赐以黄金千斤，并赐易之金千两，令出。二张益疑之，访知敖曹在宫中擅恩宠，惟洪叹而已。后亦内自愧，时时幸北门慰抚昌宗、易之，欲谑如故，赏赉不赀，惟不及乱。
　　元统元年初夏，霖雨方霁，后携曹手游於後花苑。绿柳丛中，幽禽相偶呼名。
　　后婬情顿发，叹曰：「幽禽尚知相偶之乐，可以人不如鸟乎？」促命诸嫔女铺蜀锦墩褥於幽密之处，笑谓敖曹曰：「朕与君今日当效禽鸟之乐。」遂各去下衣，后乃伏於褥之上，两股竖起，令曹以麈柄从牝口後插入牝中取乐，手摸两乳，似犊之欲乳者。数声，其欢乐之情有难以形容者。
　　后一日谓曹曰：「朝来见六即映初日，如出芙蓉，五即亦自鲜洁。」
　　曹曰：「君子不夺人之欢，陛下何不宜入分夕奉衾枕。」
　　后微笑曰：「食南海生荔枝，觉青李如嚼腊也；观于海者难为水。吾其已夫。」
　　曹曰：「臣不敢作酸。」
　　后曰：「君自不酸，我不奈他甜也。」相与抚掌大笑。
　　是岁六月，暑久。后临清风阁，以金盆浸南海龙鳞舌，其舌凉气袭人；铺渠胥国碧绡辟尘软褥，上设高丽龙须席；焚扶南瑞龙脑香。后祖卧於席上，睡思正酣，敖曹奄至其旁。时明月如昼，后体玉莹，辉彩卷映。敖曹婬思顿发，遂揭麈柄徐徐插入牝口。后於梦魂中作痛苦声，乃觉，星眸惊闪之际，被敖曹已抽拽数十次。
　　后曰：「不俟君命，深入禁闺，汝当何罪？」
　　曹曰：「微臣冒死入鸿门，惟思忠於主耳！」
　　后大笑，纵身任其抽送，敖曹又将后臂腕，架着肩项，扶起两足，兜而行之。
　　后讪笑曰：「彼娼妓婬妇尚未如此，惟吾与汝二人，心狂意荡，无所不为耳。」
　　後中秋夜，后与曹於上陽宫集倦殿玩月。觞荦酬酢，切切私语，欢笑之际，不觉欷，大抵乐极悲生，人之常情也。宫嫔中最敏彗者上官婕妤知后意，乃捧觞上寿，侑以歌曰：
　　金风澄澄兮，万籁寂。珠露湛湛兮，月如璧。当此良霄兮，奉玉后。至尊拥□即兮，千载于飞。犹复惆怅兮，不自愉。月中□子孤怨兮，当何如耶？
　　后悦，令上官歌欢，曹进。上官歌曰：
　　月皎皎兮，风生建章。芬袭袭兮，良霄未央。凤凰于飞兮，和鸣锵锵。少年不再兮，冉冉流光。愿子努力兮，奉我天皇。
　　曹饮讫，举杯奉后歌曰：
　　瑶台九重兮，倦景茫茫。云泥有间兮，何敢相忘。愿圣寿齐天兮，永无疆。
　　出入云汉兮，相翱翱。
　　歌罢，曹乘酒兴，无复君臣之礼，抱后于怀，以酒浸渍其乳，曹自饮其半，馀半使后饮之，后欣然承受。而已，携手归於大安阁少息，后悉去衣裳，止着岭南筒布短襦，与曹猥抱。命取桂林小天香饼，后亲细嚼之，以舌送沁曹口。
　　后乃举一足傍，曹乃擦麈柄，斜投牝口，两相婬荡，忽已入牝。后举身，侧而就之，至尽其根，往来抽送，无复切切疼痛之态矣。於是令小嫔持烛立侍於旁。
　　后以便了我。且勿动，我欲着看其往来之妙耳。」
　　后以两手撑榻，垂其首而之，情兴摇荡，婬水淋漓，凡五换巾帕，且叁鼓矣。
　　后当斯眨，四肢不能举动，曹恐后力乏，转后在下，极力抽拽，往来数百回，直送至根。复抽至牝屋，又百馀回。后目暝颤声不绝。谓敖曹曰：「此一交会取乐，比往常不同，真快活死我也！与我着力多要，一时我便死也不妨。」
　　后良久不作声，曹觉精欲，耸身极力抽拽送之。后口齿相嗑，脸红鼻青，忽失声大呼曰：「真我儿！我实死也。」一泄如注。
　　曹力少倦，抽出麈尾为之息。后情尚未休，用缯巾拭净麈柄，头枕曹股，以脸猥麈柄，以口吮之。回顾小嫔在旁秉烛，觉有惭色，即令小嫔曰：「汝等亦口吮之。」麈柄头阔，口不能容，惟咬咂而已。后又谓曰：「此畜物独我能当之，然几死者数。若汝等，死已久矣。」小嫔笑而不答。言未已，后紧抱定曹，曹麈柄复硬，再与交合，尽力抽送数百回，后乃体疲兴尽而止。
　　一日後花苑奏芍药开，后置酒与敖曹赏之。半酣，后曰：「卿多健，臂力能抱我且行且战乎？」
　　敖曹曰：「善。」
　　俱脱下衣，使后抱其项，置两足於腰间，插麈柄於牝内，芍药栏。再行数步，则小立，伎乐奏红药当阶翻新词。以口吸软金杯，相令吐而饮。庭有两白鹿舞鹤，感之亦阶孳尾。左右无不掩口者，后行之自若。
　　复一夕，后与敖曹欢会过度，联臂相猥而寝，至日高犹未起。后谓敖曹曰：「卿若读书登甲第，位至宰辅不能有此奇遇，子之尽心於我可谓至矣。子饮食衣服与至尊等，我之待子亦不薄矣。我欲爵汝贵汝，汝又恳辞，当取汝之兄弟宗族富贵之，决不爽信。」
　　敖曹曰：「臣向者云，孑然一身，陛下忘之耶？臣非以才进身，臣诚无所希富贵第有积诚悃中畜久矣。臣今不避斧钺言之，陛下必不听。陛下幸而听，臣虽死之日，犹生之年。」
　　后曰：「吁！如意君，何言也！我一身已付君，岂有言而不听者乎？」
　　敖曹曰：「陛下既已许臣言，臣当敢言。皇太子何罪？废为庐陵王，远谪房州？况闻比来改过自新，天下但谓陛下欲削唐社稷。臣恐千秋万岁後，吕氏之祸及矣！人心未厌唐，陛下宜速召庐陵王来，付以大位，陛下高拱九重，何乐如之？」
　　后有难色。敖曹曰：「陛下如不从臣，请割去陽事，以谢天下。」遽起小匕首向麈尾欲自裁。后急争夺之，麈首已伤入半寸许，血流涔涔。后起用净帛拭乾，以口呵之，且泣且骂曰：「痴儿！何至此也？」
　　敖曹曰：「臣之为儿，乃片时儿耳。陛下自有万岁儿，系陛下亲骨肉，何忍弃之？」
　　后心动，敖曹自是每以为劝。後得狄梁公言，召庐陵王，复为皇太嗣。中外谓曹久秽宫掖，咸欲乘间杀之，及闻内助于唐，反德之矣。
　　元统二年，后春秋七十有六，时每不豫，饮食减少。一日谓敖曹曰：「我与汝好合，数年以来，比翼连枝之不苦，但好物不坚，好事多磨，我觉精神大不如前矣，其若汝何？」
　　敖曹曰：「陛下不言，臣亦不敢启齿。陛下春秋高，房欲过度，似非颐养之道。且一旦不讳，臣从殉九，原非所恤。第恐粗丑之质，遗秽圣德耳。」
　　后曰：「然！吾为汝思之。」
　　又数日乃曰：「吾得计矣。吾诸侄中，惟魏武王武承嗣最良善，吾所锺爱，可养汝彼第中。俟吾有凶问，即变姓名，吴蜀间作一大富人可也。」次日召承嗣，谓曰：「吾之幸薛敖曹，汝所知也。吾爱汝异诸子，令寄留汝第，汝善待之，勿间其出入，如外人知之必为汝後患。」
　　承嗣惊惧，答曰：「敢不知命！」
　　是夕，后命置酒，与敖曹为别。丸豹胎、驼峰、红羊尾、苍虬脯，极水陆珍品。西极西凉，南至暹罗，名酒悉备。后以七宝金叵罗酌送敖曹，每一杯叙数语，呜咽泛澜久之。敖曹尽量痛饮至醉，泣而言曰：「臣自此以後不复闻环佩之声矣。
　　陛下强玉石自爱，倘万岁後，臣犬马之报未尽，愿降芳魂於梦寐，臣尚得彷佛以侍也。」
　　后闻言愈加号恸，良久，强发声曰：「如意君健在，忽恋我衰朽之人也。」
　　后谓曹曰：「我闻民间私情，有於白肉中烧香疤者以为美谭。我与汝岂可不为之？」
　　遂命取龙涎香饼，对天冉拜、设誓讫，於敖曹麈柄头烧讫一圆。后亦於牝颅上烧一圆，且曰：「我为汝以痛始，岂不以痛终乎？」
　　既就寝，谓敖曹曰：「人生大恨亦不过如此苦耳。今夕死亦作乐鬼，可也。」
　　因命历记作过风流解数，逐一命敖曹为之，各过十馀度，至天明俱奄然龙褥之上矣。
　　是日，齑黄金叁百斤、珠一斗、珊瑚宝玉弥是、衣服五十袭与之，同载至承嗣家。薛涕而别。后顾承嗣曰：「事薛君如事我也。」
　　承嗣自是日夕待敖曹惟勤，每宴使宠姬温柏香歌以欢之。柏香乃长安名娼也，後为承嗣妾，素慕敖曹丰姿仪彩器用目色相授。中夜奔就曹，与之交接，百计不能入，濡首而已。柏香情极，齿啮曹臂而去。
　　后火疮，病亦渐安。游後花苑宴，见二张才色，不觉後生愧爱，召入宫，谓昌宗曰：「吾数年来如为人魇者，今日始知有卿耳。」昌宗亦不敢问。然与交媾之际，此讶其小，彼讶其宽，勉尔苟完，终不欢畅。次召易之，亦然。
　　更月馀，乃以明珠一颗、红相思豆十粒、龙涎饼百枚、紫金鸳鸯一双，遣小至承嗣第密授敖曹，内锁金龙凤笺一纸，书曰：
　　前者草草与子言别，静言思之，殊是伤叹，每每至花朝独饮，月夜独眠。粉黛满侧，无一知己。泪光，时在衫几。昔日何乐，今日何苦；昔日何短，今夕何长。一刹那便作人天，咫尺间顿成胡越。人生有几，堪此生离？今遣信相闻，於月圆之夕，用小犊车载子从望春门入，少留数日，以修未了之缘，且结来生之好。
　　勿云岂无他人，予望之引书指不多及。
　　笺尾又附一诗云：
　　看来成碧思纷纷，憔悴支离为忆君。
　　不信此来长下泪，开箱验取石榴裙。
　　敖曹读之下泪，作奏与小去讫，既而叹曰：「再入必不出矣，见机而作。本双太日，此言非欤，吾今已脱火宅者。」是夜不令承嗣知，轻齑金玉，窃其千里马，从西门而去。承嗣大惊，遣骑四布寻觅，不知所在，具由奏闻请罪。后惟悲叹而已。
　　昌宗知后意，乃指万金觅南海奇药服之，与易之养龟弥月而後进御，复大有宠。至后末年为皇太子、张丞相所诛，於御幄之傍肢体屠裂。
　　皇太子即位，德敖曹，问访不获。後天宝中，人於成都市见之。羽衣黄冠，童颜绀发，如二十许人，谓其得道云，以後竟不知其所终。
www.xiabook.com。下 书网

下书网 手机端免费下载txt http://m.xiabook.com ，最有文艺气息的文学网站，我们提供给您的小说不求最多，但求最经典最完整